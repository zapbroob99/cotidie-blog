 <img src="img sources\img1.jpg" alt="" width="450" height="300"> <br>
 Quentin Tarantino'nun 2009 yapımlı Inglorious Basterds adlı filmini tüm hatlarıyla tahlil etmeyeceğim bu yazıda. İrdelemek istediğim şey bu filmin propaganda ve parodi arasında hangi konumda durduğu. Açıkçası bunun çok bariz olduğunu düşünürken Ekşi Sözlük'te film hakkında yazılan yorumlara baktığımda insanların bu filmi bir "Yahudi Propagandası" veya "Yahudi Mastürbasyonu" olarak tanımladığını gördüm. Ancak bu film tam aksine, bir "Yahudi Mastürbasyonu" parodisi.
 
 Öncelikle filmin ismiyle başlayalım: "Inglorious Basterds". Eğer filmin ismi bunun yerine "Inglorious Bastards" olsaydı, anlamı tam olarak "Şerefsiz Piçler" olacaktı. Ama burada bir hata var. "Bastards", bilerek "Basterds" olarak  yazılmış. Yani bilerek yapılan bir kelime hatası var karşımızda.

Aslında "The Inglorious Bastards" adında, 78 yılında çekilmiş bir film var. Filmde bir grup Amerikan askeri, müttefikleri için Nazi Almanyası'ndan bir silah çalmak için gönüllü oluyor. Basit bir savaş ve aksiyon filmi. İşte bizim filmimiz, ismini başka bir 2. Dünya Savaşı filminden alarak hatta yanlış alarak, adeta bir "nixe" veya "adibas"mışçasına "çakma" bir film olduğunu daha isminden ilan ediyor. 

 Şu ana kadar izlediğimiz WWII filmlerinin çoğunun ortak özelliği neydi? Gerçek olayları temel almakla beraber bariz bir Yahudi-Amerikan propagandası, hiç olmadı Yahudilerin lehine bir abartı. Bunu en karikatürizelerinden tutun en belgesel edasında çekilenlere görebiliriz. Hatta çoğu savaş belgeselinde Almanların yaptığı kötülükler üstüne basılarak, hüzünlü müziklerle beraber gösterilirken  örneğin Dresden katliamı es geçilir. Japonyanın atom bombasından çektikleri mi, o da ne?

Bu filmde ise, görebildiğiniz neredeyse her karakter karikatürden fırlamış gibi. Hitler ya sürekli bağıran ya da kahkahalar atan bir şeytan, Aldo The Apache ise aksanından fikirlerine kadar tam bir hödük Amerikan. Bana göre onca övülen Hans Landa karateri bile sinemada karşımıza sıklıkla çıkan "karizmatik ve entelektüel villain"den ibaret. Sizce Tarantino derinlikli karakterler yaratmayı bilmiyor muydu? Tabii ki de biliyordu. Fakat filmde bu kadar "ucuz" tipleri kullanmasının bir sebebi var. Bu bir Nike değil, bu Nike'ları eleştiren bir Nixe.

Şu anda birçoğumuz Hitler'den nefret ediyorsa bunun sebebi okuduğumuz tarihi dökümanlar mı yoksa izlediğimiz onlarca belgesel ve film mi? Bence bu filmle ilgili sorulması gereken soru bu. Filmde Nazilerin sonunun 35mm nitrat filmlerle gelmesi bir tesadüf değil. Başlıkta bu filmden bir kinaye diye bahsetmemin sebebi de tam olarak bu. Tarantino, Nazileri aslında filmlerin öldürdüğünü biliyordu. Nazilerin sonunu getiren şey Yahudi Propagandasıydı, gerçeklikle sulanmış mastürbasyonlardı. Hatırlayacağınız üzre, Shosanna da salonu nitrat filmler ile yakmıştı. Kısaca Tarantino da nazileri "film" ile öldürüyor. İşte bu yüzden bu film muhteşem bir parodi.

Tüm bu absürt olayları daha çarpıcı kılan şey Tarantino'nun sürekli gerçek tarihi şeyleri vurgulaması. Her yerde Nazi bayrakları var, Çoğu sahnede Hitler ve Goebbels'i görüyoruz ve diğer içten pazarlıklı propaganda filmlerinin aksine Tarantino'nun bu filmi yaparken gerçekler ile abartıyı dikkat çekmeyecek şekilde karıştırma kaygısı yok. Tüm Nazileri bir odaya sokup üzerlerine ateş salıyor ve aslında diğer yönetmenlerin içten içe yapmak istediğini, "Alın anasını satayım, mastürbasyon böyle olur" dercesine yapıyor. Hatta gerçeklik kısmı bu film için o kadar önemli ki gala sahnesinde, her şeyin absürdleşmeye başladığı anda Tarantino salondaki birinin üstüne ok çeker ve yazar: "Hermann Göring". Bu adamın kurguyla hiçbir alakası yok, başka bir sahnede görmüyoruz bile. Sizce Tarantino bu adamı öylesine mi gösterdi? Tabii ki hayır.

Nasıl ki yönetmenler Nazileri filmlerle öldürdüyse ve bunu çaktırmadan yaptıysa, Tarantino bunu bir filmde ve onlarla dalga geçerek yaptı. Gerçek isim, mekan ve kurumları aldı ve onları insanları kandırma kaygısına düşmeden kurguladı. Gerçekliği, gizlemeye çalışmadan çarpıttı ve sanki gururlanırmışçasına, tüm o saçmalığın arasında Goebbels'ı bize tanıttı.

Auf wiedersehen!