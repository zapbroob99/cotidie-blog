USS Callister, sahip olduğu CTO unvanına rağmen personelden bir kahve isterken bile ezilip büzülen, daha yeni tanıştığı kızın önünde ortağı tarafından aşağılanan, çalışanlar tarafından bile taşşak malzemesi yapılan asosyal ve dahi bir yazılımcının baş rolü olduğu bir black mirror bölümü.

Gündelik hayattaki bu pasif agresiflik durumunu, kendi yarattığı mmorpg sanal gerçeklik oyununun star trek'e benzeyecek şekilde kodlanmış offline bir versiyonunda, şirket çalışanlarının sanal versiyonlarına yaptığı işkencelerle veya uzay gemisinin kaptanı olarak yaptığı kahramanlıklarla deşarj ediyor.

Aslında oyun mevzusunu gözardı edersek başrolümüz bir villain değil, tam aksine acınacak bir herif. Hangimiz bölümün başında artist artist takılan ceo'ya sinir olmadık? Veya çantasına takılıp düştüğü herifin "kusura bakma kanka ya" diyip sırıtarak omzuna vurmasına? Aslında hepimizin hayatında bu tip "kıl" insanlar var ve eminim hepimiz hayal dünyamızda bu insanları itin götüne çıkartıyoruz veya ağzına şöyle bir sağlam çakıyoruz. Başrolün yaptığı ise teknolojinin nimetlerinden faydalanarak bunu bir üst aşamaya çıkartmak.
Eğer karakterimiz sanal bilinçler yerine gta vice city'yi modlayıp orada işkence etseydi eminim kimse bu olayın ahlaki yönünü sorgulamayacaktı. Hatta bu masum intikam-deşarj yöntemi yüzünden adama olan acıma duygumuz daha da artacaktı. İşte sorun, oyuna aldığı kişilerin bir bilince sahip olmasından veya oluyor gibi gözükmesinden kaynaklanıyor.

Peki bu insanlar gerçekten bilinçli mi? Aslında bilinç dediğimiz şey gerçekte ne ki? Bu klonların bir fiziksel bütünlüğe sahip olmadığını biliyoruz. Hepsi, tamamen kodlardan oluşuyor. her ne kadar kullanılan teknoloji farklı olsa da temelde gta'daki insanlarla aynı. Gta'da bir adama vurduğunuzda ya kaçar ya da size saldırmaya başlar. Polis suç işlediğinizi gördüğünde sizi kovalar. Bazı insanlar sevgilidir. Sevgilisine saldırdığınızda size saldırır. Her ne kadar bazı temel insan davranışlarını taklit edebilse de bu yüzeysellik onların sadece birkaç bin satır koddan oluşan bir "kopya" olduğu algısını bize aşılar. Onlar acı çekmez, acı çekiyor gibi gözükür. Onların bir ailesi yoktur, sadece varmış gibi kodlanmıştır. Peki bu "saldırdığında kaçma" davranışını, gelişen teknoloji ile birlikte gerçek insanların anılarını dahil ederek, son aşamaya çıkartsak?

İşte bu son aşamayı bu bölümdeki klonlar temsil ediyor. Daha bir saniye önce oluşmuş olmasına rağmen tüm hafızaya sahip, hissediyor, korkuyor. Veya en azından öyle tepki veriyor. peki yüzde yüz gerçekçilik dışında, bu klonlar gta'daki o aptal npc'lerden daha bilinçli diyebilir miyiz? İkisi de kodlardan oluşuyor, ikisi de sanal ve ikisi de insan ürünü. Peki neden gta'da rahatça katliam yapabilirken bu insanlara karşı empati besliyoruz ve tek istediği şey favori oyununda biraz stres atmak olan karakterimiz, bir villain'e dönüşüyor?

Peki bizim gerçek anlamda bilinçli olduğumuz ne malum? Buna karşı verebileceğim tek yanıt hisler. Siz, karşıdan bakınca benim yalnızca korku tepkimi görürsünüz, korkma hissimi değil. Aynı şekilde bilinçli olma durumum da karşıdan anlaşılamaz, yalnızca bilinçli olduğum hissine sahibim. Varım işte lan, hissediyorum. peki robotlarda durum ne? "Varım işte, hissediyorum" diyen bir robota inanmak mantıklı mı?

Bilinç dediğimiz şey yalnızca biyolojik varlığımızda tanımlı default bir şey mi, yoksa yeterince karmaşık kodlara sahip her robot acı çekebilir mi? 